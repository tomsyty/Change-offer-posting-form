## Zmiana formularza wystawiania
To rozszerzenie pozwala zwinąć określone karty formularza wystawiania aukcji, dzięki czemu nie trzeba przewijać aż tak dużo przy wystawianiu nowych aukcji lub ich edycji.

Jest to rozszerzenie do przeglądarki Chrome. Wszystkie rozszerzenia testuję tylko dla systemu Windows 10 i najnowszej wersji przeglądarki.

**Na wstępie pragnę zaznaczyć że nie odpowiadam za żadne problemy wynikłe z użytkowania tego rozszerzenia.**

Jeśli pracujesz na wielu komputerach, miej na uwadze że rozszerzenie nie synchronizuje swojego działania między nimi, wszelkie dane są zapisywane lokalnie na danym komputerze.

![animation](assets/change_offer_posting_form.gif)

**Instrukcja instalacji:**
1. Pobierz rozszerzenie "change_offer_posting_form.zip" z listy plików widocznej powyżej i rozpakuj je tam gdzie zamierzasz je trzymać.
2. Kliknij ikonę menu rozszerzeń w prawym górnym rogu okna przeglądarki (ikona puzzla) ![Alt text](assets/chrome_extensions_menu_icon.png) lub z menu przeglądarki wybierz "Rozszerzenia - Zarządzaj rozszerzeniami".
3. Włącz "Tryb dewelopera" w prawym górnym rogu okna przeglądarki ![Alt text](assets/chrome_enabled_developer_mode.png)
4. Kliknij przycisk "Załaduj rozpakowane"  
![Alt text](assets/chrome_extensions_load_unpacked_button.png)
5. Wybierz folder z uprzednio pobranym i rozpakowanym rozszerzeniem.


To wszystko. Przy wystawianiu nowej aukcji lub edycji już istniejącej, możesz zwinąć określone karty formularza. Należą do nich karty:
- Kategoria
- Uwagi do zakupu (wiadomość dla sprzedającego)
- Załączniki
- Kto może kupić ofertę
- Dostawa i płatność
- Cena
- Stan magazynowy
- Warunki sprzedaży
- Opcje promowania
- Reklamowanie oferty na Allegro i w Google Ads
- Opcje wystawienia
- Podsumowanie

oraz dodatkowo przycisk "Dodaj kolejny produkt" który też jest na osobnej karcie, nie oddzielonej wizualnie od reszty.

Karty:
- Tytuł
- Produkty w ofercie
- Zdjęcia i opis

są wyłączone z możliwości ich zwinięcia, ponieważ zawsze trzeba dokonywać na nich zmian.

Zwinięcia karty na stałe dokonuje się klikając i przytrzymując przez dwie sekundy jej nazwę (w przypadku przycisku "Dodaj kolejny produkt" - nie ma nazwy karty, tak więc należy kliknąć i przytrzymać ten przycisk). Operacja zwinięcia sygnalizowana jest dwukrotną zmianą koloru karty i wyskakującym powiadomieniem informującym o tym że karta będzie zwinięta. Po tej czynności karta zostaje zwinięta, kliknięcie nazwy karty rozwinie jej zawartość i umożliwi ewentualną edycję pól formularza.

Analogicznie należy postąpić przy chęci rozwinięcia karty na stałe - kliknąć i przytrzymać jej nazwę.

Z zauważonych problemów do tej pory należy wymienić sytuację gdy karta "Podsumowanie" jest zwinięta (obojętnie czy w pełni zwinięta, czy też zwinięta i tymczasowo rozwinięta) i dokonujemy próby wybrania / zmiany cennika dostawy. Jeśli ta czynność musi być wykonana, kartę "Podsumowanie" należy wcześniej wykluczyć z kart zwijanych.

Rozszerzenie nie było testowane poza serwisem testowym Allegro Sandbox - po przetestowaniu proszę o informacje o jego działaniu i ewentualnych błędach. 

Rozszerzenie możesz sprawdzić w serwisie testowym [Allegro Sandbox](https://developer.allegro.pl/tutorials/informacje-podstawowe-b21569boAI1#srodowisko-testowe).  

***
Jeżeli napotkasz jakieś błędy w trakcie działania aplikacji, masz jakieś pytania, sugestie, problemy z obsługą, daj znać w sekcji "Discussions", mailowo (dane na stronie https://tomsyty.pl) lub w odpowiednim wątku na forum Allegro Gadane (jeśli trafiłeś tu z niego).  
Jeżeli podoba Ci się moja praca i chcesz aby była dalej rozwijana, możesz wesprzeć mnie dotacją na dowolną kwotę przez PayPal (nie ma potrzeby posiadania konta PayPal): [przekaż donację](https://www.paypal.com/donate/?hosted_button_id=GVU3UC2ZY85SN&locale.x=pl_PL)
